# Solarne ćelije

Postoje diode koje emituju svetlost kada se kroz njih propusti električna struja. Obratno, ako na diode pustite svetlost, one generišu struju. Solarna ćelija je zapravo velika dioda koja generiše električnu struju kada je izložena izvoru svetlosti, kao što je Sunce.

Za napajanje uređaja možete koristiti panele solarnih ćelija. Pre toga ćete morati izabrati veličinu panela na osnovu potrebnog napona i struje. Na primer, panel 12 x 12 cm može pod jakom sunčevom svetlošću da generiše struju jačine 100 miliampera i napon od 5 volti.

## Merenje solarnog panela

Kada merimo solarni panel, treba povezati njegov plus i minus otpornikom, da bi imao potrošača (kao kod [merenja](31-merenja.md) baterije). 

Takođe, izmerite napon panela na različito osvetljenim mestima, i uporedite rezultate.

## Solarno punjenje baterija

Ako solarni panel služi za punjenje baterija, njegov napon treba biti 1.5 puta veći od napona baterije.

## Saveti

Za prosečnu potrošnju je dovoljno 200 W solarne ploče i 200 Ah akumulator.
