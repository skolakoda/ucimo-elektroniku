# Uvod u navodnjavanje

Da bismo pravili sisteme za navodnjavanje potrebno je upoznati standardne vrste i veličine cevi, creva, navoja, ventila i slično.

## Vrste navoja

Dve osnovne vrste navoja (ili tipa priključka) su:
- **spoljni** odnosno muški navoj
- **unutrašnji** odnosno ženski navoj

## Veličine navoja

Prefiks **G** označava **BSP** (*British Standard Pipe*) navoj, što je standardni navoj za kuhinjske slavine i ventile u Evropi. Naziv oznake (npr. 1/2″ - pola inča) nije stvarna mera prečnika navoja, nego istorijska oznaka veličine cevi.

| Oznaka navoja | Spoljašnji prečnik (mm) | Spoljašnji prečnik (inča) | Korak navoja (mm) | Navoja po inču (TPI) |
|----------------|--------------------------|----------------------------|-------------------|----------------|
| G 1/8″         | 9.728 mm                 | 0.383″                    | 0.907 mm          | 28             |
| G 1/4″         | 13.157 mm                | 0.518″                    | 1.337 mm          | 19             |
| G 3/8″         | 16.662 mm                | 0.656″                    | 1.337 mm          | 19             |
| **G 1/2″**     | **20.955 mm**            | **0.825″**                | **1.814 mm**      | **14**         |
| **G 3/4″**     | **26.441 mm**            | **1.041″**                | **1.814 mm**      | **14**         |
| G 1″           | 33.249 mm                | 1.310″                    | 2.309 mm          | 11             |
| G 1 1/4″       | 41.910 mm                | 1.650″                    | 2.309 mm          | 11             |

Standardni izlaz rezervoara za vodu je plastični navoj **S60x6** (prečnik 60 mm, korak 6 mm), po metričkom industrijskom standardu za plastične IBC (*Intermediate Bulk Container*) rezervoare.

## Spojnice

Za pravljenje irigacionih sistema potrebna je gomila spojki. Sve spojke se dele u dve vrste:

- **Reduktor** - spaja elemente različitog prečnika (npr. 1" → 3/4").
- **Adapter** - spaja elemente različitog tipa navoja (npr. muški → ženski navoj), a prečnik ostaje isti.

## Primeri

### Baštenske slavine

Baštenske slavine imaju dva navoja, za ulaz i za izlaz, oba muška. Najčešće veličine navoja su: ulaz G 1/2″ ili G 3/4″ → izlaz **G 3/4″** ili **G 1″**.

Na slavinu se uvrće odgovarajući ženski navoj (G 3/4″ ili G 1″), na kojem je obično adapter za crevo. 

Naša baštenska slavina ima muški navoj G 1″. Redosled povezivanja je sledeći: 

- **slavina** (G 1″ muški navoj) → **adapter za crevo** (G 1″ ženski navoj) → **crevo** (navučeno ili sa klik-spojnicom).

### Kućne slavine

Standardni navoj za kuhinjske slavine u Evropi je ženski navoj **G 1/2″**, u koji se uvrće odgovarajući muški navoj G 1/2″.

Standardni navoj za tuš je muški navoj G 1/2″, na koji se uvrće ženski navoj G 1/2″ sa crevom.

### Tajmer

Naš automatski tajmer ima ženski navoj 3/4″ na ulazu i muški navoj 3/4″ na izlazu (sa spojnicom za crevo od 16mm). Radi pod pritiskom od 2 do 4 bara.

- Da bi priključili tajmer na kuhinjsku slavinu, potreban je adapter: muški navoj G 1/2″ -> muški navoj 3/4″.
- Da bi priključili tajmer na našu baštensku slavinu G 1″ potreban je adapter: ženski navoj 1″ -> muški navoj 3/4″ (nakon čega ide ženski navoj tajmera).
- Da bi priključili tajmer na baštensku slavinu G 3/4″ nije potreban adapter (direktno ide ženski navoj tajmera).
