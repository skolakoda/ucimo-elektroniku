# Omotavanje žice

[wiki](https://sh.wikipedia.org/wiki/Ovijanje_%C5%BEicom)

![](https://upload.wikimedia.org/wikipedia/commons/thumb/3/35/Wire_Wrapping.jpg/320px-Wire_Wrapping.jpg)

**Ovijanje žicom** ili **omotavanje žice** (en. *wire wrapping*) jeste sistem povezivanja dve tačke žicom, pri kome se koristi posebna alatka i fina žica debljine 0,25 ili 0,3 mm za namotavanje. Ako se uradi kako treba, kola s namotanim žicama stabilna su kao lemljena kola. Takođe, imamo slobodu da menjamo stvari bez razlemljivanja i ponovnog lemljenja.

Omotavanje žice je tehnika koja je dozvoljena samo za jednosmerna kola niskog napona.

## Pribor

Za namotavanje žice potrebni su nam:
* **Perforirana ploča**: na nju stavljamo komponente. Možemo upotrebiti čistu ploču ili ploču s lemnim tačkama za koje se leme komponente.
* **Podnožja za namotavanje žice**: imaju duge metalne izvode oko kojih namotavamo žicu.
* **Zajednički izvodi**: služe kao tačke zajedničkih kontakata za spajanje više komponenti.
* **Žica za namotavanje**: Žica se kupuje več isečena ili u kalemima.
* **Alatka za namotavanje žice**: Ovu alatku koristimo da žicu namotamo za izvod i da je odatle uklonimo.

Premda žicu možemo namotati direktno na izvode otpornika, kondenzatora, diode i drugih komponenti, bolje koristiti posebne izvode za namotavanje žice. Većina komponenti ima okrugle izvode, dok su izvodi podnožja za namotavanje četvrtasti. Ovakav oblik omogućava stabilnije namotavanje.

## Koraci

Evo osnovnih koraka za namotavanje žice:
1. Umetnite podnožje u perforiranu ploču.
2. Ponovite to za sva podnožja koja će vam zatrebati.
3. Pomoću alatke za namotavanje žice spojite komponente.
4. Priključite integrisana kola i ostale komponente u njihova podnožja.

Velika prednost namotavanja žice jeste to što relativno lako možete menjati kolo. Samo odmotate žicu i namotate je na drugi izvod. 

Namotavanje žice je tehnika koja zahteva mnogo više prostora nego što smo joj posvetili. Ako vam se čini korisna, potražite više o njoj na internetu.