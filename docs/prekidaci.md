# Prekidači

[wiki](https://sh.wikipedia.org/wiki/Prekida%C4%8D)

![](https://upload.wikimedia.org/wikipedia/commons/thumb/3/3a/Switches-electrical.agr.jpg/400px-Switches-electrical.agr.jpg)

**Prekidači** služe da se napajanje kola uključi i isključi. Svi prekidači rade isto - prave vezu između žica da omoguće električni tok ili je prekidaju da tok zaustave.

Kada isključimo prekidač na baterijskoj lampi, prekidamo vezu između baterije i sijalice. Prekidač se postavlja u otvoren položaj, nema veze između žica i elektroni ne teku. Kada uključimo lampu, prekidač se postavlja u zatvoren položaj, žice su povezane (kolo je zatvoreno) i elektroni teku.

## Normalno otvoreni i normalno zatvoreni

Na baterijskoj lampi je najčešće klizni prekidač, koji se pomera napred-nazad. Polužni, preklopni i klizni prekidači obavljaju istu funkciju, pa za svaki uređaj biramo šta nam odgovara. Na primer, klizni prekidač je podesniji za baterijsku lampu zbog položaja palca ruke, dok polužni prekidač više odgovara lampi na radnom stolu.

Postoje tri verzije prekidača sa utisnim dugmetom:
* Normalno otvoren (NO): prekidač zatvara kolo samo dok držimo dugme (na primer, zvono na vratima).
* Normalno zatvoren (NC): prekidač prekida kolo samo dok držimo dugme.
* Pritisnut/otpušen: prekidač zatvara kolo kada pritisnemo dugme, a otvara kada ponovo pritisnemo.

Prekidače sa utisnim dugmetom najčešće koristimo za uključivanje/isključivanje kola.

## Podela prekidača po složenosti

**Jednopolni prekidač** ima jednu žicu koja ulazi i jednu koja izlazi. Prekidač po potrebi ulaznu žicu povezuje s izlaznom. 

![](https://upload.wikimedia.org/wikipedia/commons/thumb/4/46/SPST-Switch.svg/200px-SPST-Switch.svg.png)

**Jednopolni preklopnik** (preklopni prekidač) ulaznu žicu povezuje sa jednom od dve izlazne. Na primer, kada kolo treba da uključi zeleno ili crveno svetlo, koristite ovu vrsta preklopnika.

![](https://upload.wikimedia.org/wikipedia/commons/thumb/b/b6/SPDT-Switch.svg/200px-SPDT-Switch.svg.png)

**Dvopolni prekidač** ima dve ulazne žice i dve izlazne. Koristi se za uključenje dva zasebna kola. Na primer, u jednom kolu mogu da budu komponente koje rade na 5 volti a u drugom komponente koje rade na 12 volti.

![](https://upload.wikimedia.org/wikipedia/commons/thumb/8/8a/DPST-symbol.svg/200px-DPST-symbol.svg.png)

**Dvopolni preklopnik**: kao dva obična preklopnika kontrolisana jednim mehanizmom. Može se koristiti da menja polaritet jednosmernog napona kako bi se motor okretao u suprotnom smeru.

![](https://upload.wikimedia.org/wikipedia/commons/thumb/e/ec/DPDT-symbol.svg/200px-DPDT-symbol.svg.png)
