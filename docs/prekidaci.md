# Prekidači

[wiki](https://sh.wikipedia.org/wiki/Prekida%C4%8D)

![](https://upload.wikimedia.org/wikipedia/commons/thumb/3/3a/Switches-electrical.agr.jpg/400px-Switches-electrical.agr.jpg)

Napajanja kolu "daje život". Međutim, kako se napajanje uključuje i isključuje? Za to služe prekidači.

Kada promenite položaj prekidača da bi isključili baterijsku lampu, vi prekidate vezu između baterije i sijalice. Svi prekidači i preklopnici rade isto: ostvaruju vezu između žica da bi se omogućio tok električne struje ili tu vezu prekidaju da bi se tok zaustavio.

Kada isključite baterijsku lampu, prekidač postavljate u otvoreni položaj. Kad je prekidač u otvorenom položaju, ne postoji veza između žica i struja ne može teći. Kada uključite lampu, prekidač postavljate u zatvoreni položaj. S prekidačem u zatvorenom položaju žice su povezane (kolo je zatvoreno) pa struja može da protiče.

## Normalno otvoreni i normalno zatvoreni

Na baterijskoj lampi je najčešće takozvani klizni prekidač. Da bi uključili ili isključili baterijsku lampu, potrebno je da klizni prekidač pomerite unapred ili unazad.

Polužni, preklopni i klizni prekidači obavljaju istu funkciju i rade na isti način, pa za uređaj koji pravite izaberite onaj koji vam je najdostupniji. Na primer, klizni prekidač je najpodesniji za okruglu ručnu baterijsku lampu zbog položaja palca ruke, dok polužni prekidač najviše odgovara uređaju koji se nalazi na vašem radnom stolu.

Postoje tri verzije prekidača sa utisnim dugmetom:
* Normalno zatvoren (NC): prekidač prekida kolo samo dok držite dugme.
* Normalno otvoren (NO): prekidač zatvara kolo samo dok držite dugme.
* Pritisnut/otpušen: prekidač zatvara kolo kada pritisnete dugme, a otvara kada ponovo pritisnete.

Prekidače sa utisnim dugmetom najčešće koristimo za uključivanje/isključivanje kola. Na primer, zvono na vratima koristi normalno otvoren prekidač.

## Podela prekidača po složenosti

* Osnovni tip prekidača je jednopolni. Ima jednu žicu koja ulazi i jednu koja izlazi. Prekidač ulaznu žicu povezuje ili ne povezuje s izlaznom. 
* Preklopnik (jednopolni preklopni prekidač) ulaznu žicu povezuje sa jednom od dve izlazne. Na primer, kada kolo treba da uključi zeleno ili crveno svetlo, koristite ovu vrsta preklopnika.
* Dvopolni prekidač: ima dve ulazne žice i dve izlazne. Koristi se za uključenje dva zasebna kola. Na primer, u jednom kolu mogu da budu komponente koje rade na 5 volti a u drugom komponente koje rade na 12 volti.
* Dvopolni preklopnik: kao dva obična preklopnika kontrolisana jednim mehanizmom. Može se koristiti da menja polaritet jednosmernog napona kako bi se motor okretao u suprotnom smeru.
