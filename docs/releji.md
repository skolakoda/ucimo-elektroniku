# Releji

[wiki](https://sh.wikipedia.org/wiki/Relej)

![](https://upload.wikimedia.org/wikipedia/commons/thumb/6/69/Zugmagnet.jpg/304px-Zugmagnet.jpg)

Kako iz elektronskog kola da uključimo sijalicu od 220 volti? Upotrebimo relej!

**Relej je električno napajan prekidač.** Kada uređaj pošalje 5 volti releju, aktivira se elektromagnet koji zatvara prekidač.

> Šta je elektromagnet? To je namotaj žice oko gvozdene jezgre. Kada kroz žicu propustimo struju, jezgro postaje namagnetisano. Kada isključimo struju, magnet prestaje.

Dva magneta se međusobno privlače ili odbijaju zavisno od položaja polova. Deo prekidača u releju sastoji se od poluge pričvršćene za magnet. Kada na namotaj primenimo napon, elektromagnet privlači polugu ka sebi, prekidač se zatvara i povezuje izvor napona od 220 volti sa sijalicama. Kada prekinemo tok struje kroz kalem, elektromagnet se isključuje, opruga povlači polugu i prekidač se otvara.

Postoje releji koji koriste napajanje od 5, 12 ili 24 V, s jednopolnim prekidačem, preklopnikom ili s dvopolnim preklopnikom.

Poluga u releju se naziva i **armatura**.
