# Releji

Na primer, naš uređaj napajaju baterije od 5 volti, ali želimo da uključi sijalice od 220 volti. Upotrebimo relej!

Relej je električno napajan prekidač. Kada uređaj pošalje 5 volti releju, uključuje se elektromagnet i tako zatvara prekidač.

Kako elektromagnetni deo releja radi? Elektromagnet može biti žica namotana oko gvozdene šipke ili eksera. Kada kroz žicu propustite struju, ekser postaje namagnetisan. Kada isključite struju, ekser gubi magnetne osobine.

Dva magneta se međusobno privlače ili odbijaju u zavisnosti od toga koje polove magneta sastavite. Deo prekidača u releju sastoji se od poluge pričvršćene za magnet. Kada na namotaj žice primenite napon, elektromagnet privlači polugu ka sebi, prekidač se zatvara i povezuje izvor napona od 220 volti sa sijalicama. Kada prekinete tok struje kroz kalem, elektromagnet se isključuje, opruga povlači polugu pa se prekidač otvara.

Možete naći releje koji koriste jednosmerni napon od 5, 12 ili 24 V za napajanje, s jednopolnim prekidačem ili preklopnikom i s dvopolnim preklopnikom.

Polugu u releju nekada nazivaju armatura.
