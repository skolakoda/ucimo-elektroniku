# Statički elektricitet

Oblik elektriciteta koji se sreće u svakodnevnom životu, a koji je opasan i po ljude i po električne uređaje, jeste statički elektricitet. Zove se statički jer je reč o struji koja ostaje zarobljena u nekom izolacionom telu, čak i kada se ukloni izvor napajanja. Kod konvencionalne naizmenične i jednosmerne struje statički elektricitet nestaje kada se izvor napajanja isključi.

Stari Egipćani su otkrili statički elektricitet kada su mačku trljali uglačanim ćilibarom. Nakon trljanja, te materijale bi privlačila neka nevidljiva sila. Slično tome, dva komadića mačjeg krzna koja bi protrljati o ćilibar, odbijala bi se. lako Egipćani nisu znali o kojoj se misterioznoj sili radi, bili su svesni da ona postoji.

Statički elektricitet se „muva“ unaokolo sve dok nekako ne dođe do njegovog oslobađanja i rasipanja. Statički elektricitet se najčešće rasipa sporo tokom vremena, ali se u nekim slučajevima oslobađa odjednom. Munja je jedan od najpoznatijih oblika naglo oslobođenog statičkog elektriciteta.

Neke elektronske komponente napravljene su tako da zadrže statički elektricitet. Jedna od njih je kondenzator (komponenta koja može da uskladišti energiju u električnom polju). Većina kondenzatora koji se nalaze u električnim kolima čuva vrlo slabu struju izuzetno kratko vreme. Međutim, neki kondenzatori koji se koriste u velikim izvorima napajanja, mogu da zadrže smrtonosne doze nekoliko minuta pa čak i nekoliko sali. Oprezno radite s takvim kondenzatorima da ne bi doživeli elektrošok.

## Opasnost po elektronske komponente

Pražnjenje statičkog elektriciteta možete doziveti s vremena na vreme, čak i ako samo prošetate po tepihu u sobi. Dok hodate, stopala se taru o tepih i telo sakuplja statički elektricitet. Dodirnite metalni predmet, kao što je kvaka ili slavina, i statički elektricitet će se brzo isprazniti iz vašeg tela. To pražnjenje ćele osetiti kao slab elektrošok.

Elektrošok izazvan šetnjom po tepihu nije nikoga ubio (barem koliko mi znamo). Napon i struja su obično vrlo mali pa ne mogu da naškode ljudskom telu. Budući da su elektronska kola izuzetno mala, to ne važi za njih. Statički elektricitet od samo nekoliko hiljada volti, što kod čoveka izaziva samo peckanje (jer je struja vrlo, vrlo slaba), može da izazove velika oštećenja elektronskih komponenti.

Ne zaboravite da preduzmete određene mere protiv elektrostatičkog pražnjenja. Štetu od elektrostatićkog pražnjenja sprečićete ako preduzmete samo nekoliko jednostavnih koraka za zaštitu vas samih, opreme koju koristite i uređaja. Možda čak i ne znate da ste već na dobrom putu da sprečite skupljanje opasnog statičkog elektriciteta u radionici.

## Kako statički elektricitet može spržiti električne komponente

Pri elektrostatičkom pražnjenju javljaju se vrlo visoki naponi uz ekstremno slabe struje. Češljajući kosu po veoma suvom vremenu, razvićete nekoliko desetina hiljada volti statičkog elektriciteta, ali je struja tada praktično zanemarljiva pa ćete je retko osetiti. Slaba struja sprečava da vas statičko pražnjenje povredi, pa osećate samo neprijatno peckanje.

Mnoge komponente koje se koriste u elektronskoj opremi, od jednostavnih tranzistora do složenih integrisanih kola, vrlo su osetljive čak 1 na slabo elektrostatičko pražnjenje. Tranzistori i integrlsana kola posebno su osetljivi na visoke napone, bez obzira na Jačinu struje. Medu njima su CMOS tranzistori, integrisana kola i večina računarskih mikroprocesora. 1 druge elektronske komponente ne podnose velika elektrostatička pražnjenja, ali na njih ne nailazite često u svakodnevnom životu.

Nisu sve elektronske komponente osetljive na statički elektricitet, ali radi bezbednosti i zaštite razvijte naviku da sve komponente koje koristite usvojim projektima zaštitite od statičkog elektriciteta. U tabeli 2-1 navedene su glavne elektronske komponente i njihova otpornost na elektrostatlčko pražnjenje.

## Saveti za smanjivanje statičkog elektriciteta

Preduzmite sledeće jednostavne mere za zaštitu uređaja od statičkog elektriciteta:
* Koristite antistatičku podlogu. Antistatička podloga smanjuje ili potpuno otklanja gomilanje statičkog elektriciteta na radnom stolu i u telu. Postoje stolne i podne antistatičke podloge. Podloga liči na sunđer, ali je zapravo provodni penasti materijal. Možete proveriti provodnost podloge tako što ćete krajeve sonde multimetra postaviti na oba kraja podloge po njenoj dužini. Podesite multimetar tako da meri otpor u omima. Trebalo bi da na ekranu mernog instrumenta dobijete određenu vrednost, a ne beskonačno otvoreno kolo.
* Koristite antistatičku narukvicu. Narukvica vas uzemljuje i sprečava gomilanje statičkog elektriciteta. Ona je jedno od najefikasnijih i najjeftinijih sredstava za eliminisanje elektrostatičkog pražnjenja. Većina antistatičkih narukvica košta oko 5 evra, a vredna je svake uložene pare. Da bi je pravilno postavili, zavrnite rukave i skinite sat, narukvice, prstenje i sve druge metalne predmete s ruke. Omotajte ručni zglob trakom i dobro je zategnite. Kabl koji ide iz narukvice povežite sa odgovarajućim uzemljenjem, kao što je naznačeno u uputstvu koje se dobija uz nju.
* Nosite antistatičku odeću. Izbor odeće utiče na količinu statičkog elektriciteta koji će se nakupiti u vašem telu. Kad god je moguće, nosite odeću od prirodnih materijala, kao što su pamuk ili vuna. Izbegavajte odevne predmete od poliestera i acetata, jer se u njima stvara mnogo statičkog elektriciteta. Pamučni laboratorijski mantil ne samo da lepo izgleda, već i smanjuje statički elektricitet. Mantile, kecelje i bluze, možete nabaviti u prodavnicama zaštitne opreme.

## Uzemljite alatke

U alatkama s kojima radite može se nakupiti puno statičkog elektriciteta. Ako lemilica radi na naizmeničnu struju, uzemljite je i dobićete najbolju odbranu od elektrostatičkog pražnjenja. Time ćete postići dve važne stvari: uzemljena lemilica ne samo da sprečava elektrostatičko pražnjenje već smanjuje i verovatnoču da ćete doživeti elektrošok ako slučajno njenim vrhom dodirnete neizolovanu žicu kroz koju teče struja.

Jeftine lemilice Imaju dvokontaktne, obične utikače i nemaju konektor za uzemljenje („šuko“). Ne postoji istinski bezbedan i siguran način da se takva lemilica uzemlji, pa je najbolje kupiti novu i bolju. Lemilice sa uzemljenjem koštaju oko dvadeset evra i imaju nekoliko različitih vrhova.

Sve dok ste uzemljeni preko antistatičke narukvice, ne morate uzemljivali ostale metalne alatke, kao što su odvijači i klešta. Sav statički elektricitet koji nastaje pri korišćenju tih alatki, oslobađa se kroz vaše telo i antistatičku narukvicu koju nosite.
